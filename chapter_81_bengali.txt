Chapter - 81: At-Takwir

Ayaat - 1: যখন সূর্য আলোহীন হয়ে যাবে,
Ayaat - 2: যখন নক্ষত্র মলিন হয়ে যাবে,
Ayaat - 3: যখন পর্বতমালা অপসারিত হবে,
Ayaat - 4: যখন দশ মাসের গর্ভবতী উষ্ট্রীসমূহ উপেক্ষিত হবে;
Ayaat - 5: যখন বন্য পশুরা একত্রিত হয়ে যাবে,
Ayaat - 6: যখন সমুদ্রকে উত্তাল করে তোলা হবে,
Ayaat - 7: যখন আত্মাসমূহকে যুগল করা হবে,
Ayaat - 8: যখন জীবন্ত প্রোথিত কন্যাকে জিজ্ঞেস করা হবে,
Ayaat - 9: কি অপরাধে তাকে হত্য করা হল?
Ayaat - 10: যখন আমলনামা খোলা হবে,
Ayaat - 11: যখন আকাশের আবরণ অপসারিত হবে,
Ayaat - 12: যখন জাহান্নামের অগ্নি প্রজ্বলিত করা হবে
Ayaat - 13: এবং যখন জান্নাত সন্নিকটবর্তী হবে,
Ayaat - 14: তখন প্রত্যেকেই জেনে নিবে সে কি উপস্থিত করেছে।
Ayaat - 15: আমি শপথ করি যেসব নক্ষত্রগুলো পশ্চাতে সরে যায়।
Ayaat - 16: চলমান হয় ও অদৃশ্য হয়,
Ayaat - 17: শপথ নিশাবসান ও
Ayaat - 18: প্রভাত আগমন কালের,
Ayaat - 19: নিশ্চয় কোরআন সম্মানিত রসূলের আনীত বাণী,
Ayaat - 20: যিনি শক্তিশালী, আরশের মালিকের নিকট মর্যাদাশালী,
Ayaat - 21: সবার মান্যবর, সেখানকার বিশ্বাসভাজন।
Ayaat - 22: এবং তোমাদের সাথী পাগল নন।
Ayaat - 23: তিনি সেই ফেরেশতাকে প্রকাশ্য দিগন্তে দেখেছেন।
Ayaat - 24: তিনি অদৃশ্য বিষয় বলতে কৃপনতা করেন না।
Ayaat - 25: এটা বিতাড়িত শয়তানের উক্তি নয়।
Ayaat - 26: অতএব, তোমরা কোথায় যাচ্ছ?
Ayaat - 27: এটা তো কেবল বিশ্বাবাসীদের জন্যে উপদেশ,
Ayaat - 28: তার জন্যে, যে তোমাদের মধ্যে সোজা চলতে চায়।
Ayaat - 29: তোমরা আল্লাহ রাব্বুল আলামীনের অভিপ্রায়ের বাইরে অন্য কিছুই ইচ্ছা করতে পার না।

Chapter - 92: Al-Lail

Ayaat - 1: শপথ রাত্রির, যখন সে আচ্ছন্ন করে,
Ayaat - 2: শপথ দিনের, যখন সে আলোকিত হয়
Ayaat - 3: এবং তাঁর, যিনি নর ও নারী সৃষ্টি করেছেন,
Ayaat - 4: নিশ্চয় তোমাদের কর্ম প্রচেষ্টা বিভিন্ন ধরনের।
Ayaat - 5: অতএব, যে দান করে এবং খোদাভীরু হয়,
Ayaat - 6: এবং উত্তম বিষয়কে সত্য মনে করে,
Ayaat - 7: আমি তাকে সুখের বিষয়ের জন্যে সহজ পথ দান করব।
Ayaat - 8: আর যে কৃপণতা করে ও বেপরওয়া হয়
Ayaat - 9: এবং উত্তম বিষয়কে মিথ্যা মনে করে,
Ayaat - 10: আমি তাকে কষ্টের বিষয়ের জন্যে সহজ পথ দান করব।
Ayaat - 11: যখন সে অধঃপতিত হবে, তখন তার সম্পদ তার কোনই কাজে আসবে না।
Ayaat - 12: আমার দায়িত্ব পথ প্রদর্শন করা।
Ayaat - 13: আর আমি মালিক ইহকালের ও পরকালের।
Ayaat - 14: অতএব, আমি তোমাদেরকে প্রজ্বলিত অগ্নি সম্পর্কে সতর্ক করে দিয়েছি।
Ayaat - 15: এতে নিতান্ত হতভাগ্য ব্যক্তিই প্রবেশ করবে,
Ayaat - 16: যে মিথ্যারোপ করে ও মুখ ফিরিয়ে নেয়।
Ayaat - 17: এ থেকে দূরে রাখা হবে খোদাভীরু ব্যক্তিকে,
Ayaat - 18: যে আত্নশুদ্ধির জন্যে তার ধন-সম্পদ দান করে।
Ayaat - 19: এবং তার উপর কারও কোন প্রতিদানযোগ্য অনুগ্রহ থাকে না।
Ayaat - 20: তার মহান পালনকর্তার সন্তুষ্টি অন্বেষণ ব্যতীত।
Ayaat - 21: সে সত্বরই সন্তুষ্টি লাভ করবে।

Chapter - 83: Al-Mutaffifin

Ayaat - 1: যারা মাপে কম করে, তাদের জন্যে দুর্ভোগ,
Ayaat - 2: যারা লোকের কাছ থেকে যখন মেপে নেয়, তখন পূর্ণ মাত্রায় নেয়
Ayaat - 3: এবং যখন লোকদেরকে মেপে দেয় কিংবা ওজন করে দেয়, তখন কম করে দেয়।
Ayaat - 4: তারা কি চিন্তা করে না যে, তারা পুনরুত্থিত হবে।
Ayaat - 5: সেই মহাদিবসে,
Ayaat - 6: যেদিন মানুষ দাঁড়াবে বিশ্ব পালনকর্তার সামনে।
Ayaat - 7: এটা কিছুতেই উচিত নয়, নিশ্চয় পাপাচারীদের আমলনামা সিজ্জীনে আছে।
Ayaat - 8: আপনি জানেন, সিজ্জীন কি?
Ayaat - 9: এটা লিপিবদ্ধ খাতা।
Ayaat - 10: সেদিন দুর্ভোগ মিথ্যারোপকারীদের,
Ayaat - 11: যারা প্রতিফল দিবসকে মিথ্যারোপ করে।
Ayaat - 12: প্রত্যেক সীমালংঘনকারী পাপিষ্ঠই কেবল একে মিথ্যারোপ করে।
Ayaat - 13: তার কাছে আমার আয়াতসমূহ পাঠ করা হলে সে বলে, পুরাকালের উপকথা।
Ayaat - 14: কখনও না, বরং তারা যা করে, তাই তাদের হৃদয় মরিচা ধরিয়ে দিয়েছে।
Ayaat - 15: কখনও না, তারা সেদিন তাদের পালনকর্তার থেকে পর্দার অন্তরালে থাকবে।
Ayaat - 16: অতঃপর তারা জাহান্নামে প্রবেশ করবে।
Ayaat - 17: এরপর বলা হবে, একেই তো তোমরা মিথ্যারোপ করতে।
Ayaat - 18: কখনও না, নিশ্চয় সৎলোকদের আমলনামা আছে ইল্লিয়্যীনে।
Ayaat - 19: আপনি জানেন ইল্লিয়্যীন কি?
Ayaat - 20: এটা লিপিবদ্ধ খাতা।
Ayaat - 21: আল্লাহর নৈকট্যপ্রাপ্ত ফেরেশতাগণ একে প্রত্যক্ষ করে।
Ayaat - 22: নিশ্চয় সৎলোকগণ থাকবে পরম আরামে,
Ayaat - 23: সিংহাসনে বসে অবলোকন করবে।
Ayaat - 24: আপনি তাদের মুখমন্ডলে স্বাচ্ছন্দ্যের সজীবতা দেখতে পাবেন।
Ayaat - 25: তাদেরকে মোহর করা বিশুদ্ধ পানীয় পান করানো হবে।
Ayaat - 26: তার মোহর হবে কস্তুরী। এ বিষয়ে প্রতিযোগীদের প্রতিযোগিতা করা উচিত।
Ayaat - 27: তার মিশ্রণ হবে তসনীমের পানি।
Ayaat - 28: এটা একটা ঝরণা, যার পানি পান করবে নৈকট্যশীলগণ।
Ayaat - 29: যারা অপরাধী, তারা বিশ্বাসীদেরকে উপহাস করত।
Ayaat - 30: এবং তারা যখন তাদের কাছ দিয়ে গমন করত তখন পরস্পরে চোখ টিপে ইশারা করত।
Ayaat - 31: তারা যখন তাদের পরিবার-পরিজনের কাছে ফিরত, তখনও হাসাহাসি করে ফিরত।
Ayaat - 32: আর যখন তারা বিশ্বাসীদেরকে দেখত, তখন বলত, নিশ্চয় এরা বিভ্রান্ত।
Ayaat - 33: অথচ তারা বিশ্বাসীদের তত্ত্বাবধায়করূপে প্রেরিত হয়নি।
Ayaat - 34: আজ যারা বিশ্বাসী, তারা কাফেরদেরকে উপহাস করছে।
Ayaat - 35: সিংহাসনে বসে, তাদেরকে অবলোকন করছে,
Ayaat - 36: কাফেররা যা করত, তার প্রতিফল পেয়েছে তো?

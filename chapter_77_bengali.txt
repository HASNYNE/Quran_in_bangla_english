Chapter - 77: Al-Mursalaat

Ayaat - 1: কল্যাণের জন্যে প্রেরিত বায়ুর শপথ,
Ayaat - 2: সজোরে প্রবাহিত ঝটিকার শপথ,
Ayaat - 3: মেঘবিস্তৃতকারী বায়ুর শপথ
Ayaat - 4: মেঘপুঞ্জ বিতরণকারী বায়ুর শপথ এবং
Ayaat - 5: ওহী নিয়ে অবতরণকারী ফেরেশতাগণের শপথ-
Ayaat - 6: ওযর-আপত্তির অবকাশ না রাখার জন্যে অথবা সতর্ক করার জন্যে।
Ayaat - 7: নিশ্চয়ই তোমাদেরকে প্রদত্ত ওয়াদা বাস্তবায়িত হবে।
Ayaat - 8: অতঃপর যখন নক্ষত্রসমুহ নির্বাপিত হবে,
Ayaat - 9: যখন আকাশ ছিদ্রযুক্ত হবে,
Ayaat - 10: যখন পর্বতমালাকে উড়িয়ে দেয়া হবে এবং
Ayaat - 11: যখন রসূলগণের একত্রিত হওয়ার সময় নিরূপিত হবে,
Ayaat - 12: এসব বিষয় কোন দিবসের জন্যে স্থগিত রাখা হয়েছে?
Ayaat - 13: বিচার দিবসের জন্য।
Ayaat - 14: আপনি জানেন বিচার দিবস কি?
Ayaat - 15: সেদিন মিথ্যারোপকারীদের দুর্ভোগ হবে।
Ayaat - 16: আমি কি পূর্ববর্তীদেরকে ধ্বংস করিনি?
Ayaat - 17: অতঃপর তাদের পশ্চাতে প্রেরণ করব পরবর্তীদেরকে।
Ayaat - 18: অপরাধীদের সাথে আমি এরূপই করে থাকি।
Ayaat - 19: সেদিন মিথ্যারোপকারীদের দুর্ভোগ হবে।
Ayaat - 20: আমি কি তোমাদেরকে তুচ্ছ পানি থেকে সৃষ্টি করিনি?
Ayaat - 21: অতঃপর আমি তা রেখেছি এক সংরক্ষিত আধারে,
Ayaat - 22: এক নির্দিষ্টকাল পর্যন্ত,
Ayaat - 23: অতঃপর আমি পরিমিত আকারে সৃষ্টি করেছি, আমি কত সক্ষম স্রষ্টা?
Ayaat - 24: সেদিন মিথ্যারোপকারীদের দুর্ভোগ হবে।
Ayaat - 25: আমি কি পৃথিবীকে সৃষ্টি করিনি ধারণকারিণীরূপে,
Ayaat - 26: জীবিত ও মৃতদেরকে?
Ayaat - 27: আমি তাতে স্থাপন করেছি মজবুত সুউচ্চ পর্বতমালা এবং পান করিয়েছি তোমাদেরকে তৃষ্ণা নিবারণকারী সুপেয় পানি।
Ayaat - 28: সেদিন মিথ্যারোপকারীদের দুর্ভোগ হবে।
Ayaat - 29: চল তোমরা তারই দিকে, যাকে তোমরা মিথ্যা বলতে।
Ayaat - 30: চল তোমরা তিন কুন্ডলীবিশিষ্ট ছায়ার দিকে,
Ayaat - 31: যে ছায়া সুনিবিড় নয় এবং অগ্নির উত্তাপ থেকে রক্ষা করে না।
Ayaat - 32: এটা অট্টালিকা সদৃশ বৃহৎ স্ফুলিংগ নিক্ষেপ করবে।
Ayaat - 33: যেন সে পীতবর্ণ উষ্ট্রশ্রেণী।
Ayaat - 34: সেদিন মিথ্যারোপকারীদের দুর্ভোগ হবে।
Ayaat - 35: এটা এমন দিন, যেদিন কেউ কথা বলবে না।
Ayaat - 36: এবং কাউকে তওবা করার অনুমতি দেয়া হবে না।
Ayaat - 37: সেদিন মিথ্যারোপকারীদের দুর্ভোগ হবে।
Ayaat - 38: এটা বিচার দিবস, আমি তোমাদেরকে এবং তোমাদের পূর্ববর্তীদেরকে একত্রিত করেছি।
Ayaat - 39: অতএব, তোমাদের কোন অপকৌশল থাকলে তা প্রয়োগ কর আমার কাছে।
Ayaat - 40: সেদিন মিথ্যারোপকারীদের দুর্ভোগ হবে।
Ayaat - 41: নিশ্চয় খোদাভীরুরা থাকবে ছায়ায় এবং প্রস্রবণসমূহে-
Ayaat - 42: এবং তাদের বাঞ্ছিত ফল-মূলের মধ্যে।
Ayaat - 43: বলা হবেঃ তোমরা যা করতে তার বিনিময়ে তৃপ্তির সাথে পানাহার কর।
Ayaat - 44: এভাবেই আমি সৎকর্মশীলদেরকে পুরস্কৃত করে থাকি।
Ayaat - 45: সেদিন মিথ্যারোপকারীদের দুর্ভোগ হবে।
Ayaat - 46: কাফেরগণ, তোমরা কিছুদিন খেয়ে নাও এবং ভোগ করে নাও। তোমরা তো অপরাধী।
Ayaat - 47: সেদিন মিথ্যারোপকারীদের দুর্ভোগ হবে।
Ayaat - 48: যখন তাদেরকে বলা হয়, নত হও, তখন তারা নত হয় না।
Ayaat - 49: সেদিন মিথ্যারোপকারীদের দুর্ভোগ হবে।
Ayaat - 50: এখন কোন কথায় তারা এরপর বিশ্বাস স্থাপন করবে?

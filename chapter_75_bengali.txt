Chapter - 75: Al-Qiyaama

Ayaat - 1: আমি শপথ করি কেয়ামত দিবসের,
Ayaat - 2: আরও শপথ করি সেই মনের, যে নিজেকে ধিক্কার দেয়-
Ayaat - 3: মানুষ কি মনে করে যে আমি তার অস্থিসমূহ একত্রিত করব না?
Ayaat - 4: পরন্ত আমি তার অংগুলিগুলো পর্যন্ত সঠিকভাবে সন্নিবেশিত করতে সক্ষম।
Ayaat - 5: বরং মানুষ তার ভবিষ্যত জীবনেও ধৃষ্টতা করতে চায়
Ayaat - 6: সে প্রশ্ন করে-কেয়ামত দিবস কবে?
Ayaat - 7: যখন দৃষ্টি চমকে যাবে,
Ayaat - 8: চন্দ্র জ্যোতিহীন হয়ে যাবে।
Ayaat - 9: এবং সূর্য ও চন্দ্রকে একত্রিত করা হবে-
Ayaat - 10: সে দিন মানুষ বলবেঃ পলায়নের জায়গা কোথায় ?
Ayaat - 11: না কোথাও আশ্রয়স্থল নেই।
Ayaat - 12: আপনার পালনকর্তার কাছেই সেদিন ঠাঁই হবে।
Ayaat - 13: সেদিন মানুষকে অবহিত করা হবে সে যা সামনে প্রেরণ করেছে ও পশ্চাতে ছেড়ে দিয়েছে।
Ayaat - 14: বরং মানুষ নিজেই তার নিজের সম্পর্কে চক্ষুমান।
Ayaat - 15: যদিও সে তার অজুহাত পেশ করতে চাইবে।
Ayaat - 16: তাড়াতাড়ি শিখে নেয়ার জন্যে আপনি দ্রুত ওহী আবৃত্তি করবেন না।
Ayaat - 17: এর সংরক্ষণ ও পাঠ আমারই দায়িত্ব।
Ayaat - 18: অতঃপর আমি যখন তা পাঠ করি, তখন আপনি সেই পাঠের অনুসরণ করুন।
Ayaat - 19: এরপর বিশদ বর্ণনা আমারই দায়িত্ব।
Ayaat - 20: কখনও না, বরং তোমরা পার্থিব জীবনকে ভালবাস
Ayaat - 21: এবং পরকালকে উপেক্ষা কর।
Ayaat - 22: সেদিন অনেক মুখমন্ডল উজ্জ্বল হবে।
Ayaat - 23: তারা তার পালনকর্তার দিকে তাকিয়ে থাকবে।
Ayaat - 24: আর অনেক মুখমন্ডল সেদিন উদাস হয়ে পড়বে।
Ayaat - 25: তারা ধারণা করবে যে, তাদের সাথে কোমর-ভাঙ্গা আচরণ করা হবে।
Ayaat - 26: কখনও না, যখন প্রাণ কন্ঠাগত হবে।
Ayaat - 27: এবং বলা হবে, কে ঝাড়বে
Ayaat - 28: এবং সে মনে করবে যে, বিদায়ের ক্ষণ এসে গেছে।
Ayaat - 29: এবং গোছা গোছার সাথে জড়িত হয়ে যাবে।
Ayaat - 30: সেদিন, আপনার পালনকর্তার নিকট সবকিছু নীত হবে।
Ayaat - 31: সে বিশ্বাস করেনি এবং নামায পড়েনি;
Ayaat - 32: পরন্ত মিথ্যারোপ করেছে ও পৃষ্ঠ প্রদর্শন করেছে।
Ayaat - 33: অতঃপর সে দম্ভভরে পরিবার-পরিজনের নিকট ফিরে গিয়েছে।
Ayaat - 34: তোমার দুর্ভোগের উপর দুর্ভোগ।
Ayaat - 35: অতঃপর, তোমার দুর্ভোগের উপর দূর্ভোগ।
Ayaat - 36: মানুষ কি মনে করে যে, তাকে এমনি ছেড়ে দেয়া হবে?
Ayaat - 37: সে কি স্খলিত বীর্য ছিল না?
Ayaat - 38: অতঃপর সে ছিল রক্তপিন্ড, অতঃপর আল্লাহ তাকে সৃষ্টি করেছেন এবং সুবিন্যস্ত করেছেন।
Ayaat - 39: অতঃপর তা থেকে সৃষ্টি করেছেন যুগল নর ও নারী।
Ayaat - 40: তবুও কি সেই আল্লাহ মৃতদেরকে জীবিত করতে সক্ষম নন?

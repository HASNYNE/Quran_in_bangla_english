Chapter - 90: Al-Balad

Ayaat - 1: আমি এই নগরীর শপথ করি
Ayaat - 2: এবং এই নগরীতে আপনার উপর কোন প্রতিবন্ধকতা নেই।
Ayaat - 3: শপথ জনকের ও যা জন্ম দেয়।
Ayaat - 4: নিশ্চয় আমি মানুষকে শ্রমনির্ভররূপে সৃষ্টি করেছি।
Ayaat - 5: সে কি মনে করে যে, তার উপর কেউ ক্ষমতাবান হবে না ?
Ayaat - 6: সে বলেঃ আমি প্রচুর ধন-সম্পদ ব্যয় করেছি।
Ayaat - 7: সে কি মনে করে যে, তাকে কেউ দেখেনি?
Ayaat - 8: আমি কি তাকে দেইনি চক্ষুদ্বয়,
Ayaat - 9: জিহবা ও ওষ্ঠদ্বয় ?
Ayaat - 10: বস্তুতঃ আমি তাকে দু’টি পথ প্রদর্শন করেছি।
Ayaat - 11: অতঃপর সে ধর্মের ঘাঁটিতে প্রবেশ করেনি।
Ayaat - 12: আপনি জানেন, সে ঘাঁটি কি?
Ayaat - 13: তা হচ্ছে দাসমুক্তি
Ayaat - 14: অথবা দুর্ভিক্ষের দিনে অন্নদান।
Ayaat - 15: এতীম আত্বীয়কে
Ayaat - 16: অথবা ধুলি-ধুসরিত মিসকীনকে
Ayaat - 17: অতঃপর তাদের অন্তর্ভুক্ত হওয়া, যারা ঈমান আনে এবং পরস্পরকে উপদেশ দেয় সবরের ও উপদেশ দেয় দয়ার।
Ayaat - 18: তারাই সৌভাগ্যশালী।
Ayaat - 19: আর যারা আমার আয়াতসমূহ অস্বীকার করে তারাই হতভাগা।
Ayaat - 20: তারা অগ্নিপরিবেষ্টিত অবস্থায় বন্দী থাকবে।

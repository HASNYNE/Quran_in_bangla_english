Chapter - 51: Adh-Dhaariyat

Ayaat - 1: কসম ঝঞ্ঝাবায়ুর।
Ayaat - 2: অতঃপর বোঝা বহনকারী মেঘের।
Ayaat - 3: অতঃপর মৃদু চলমান জলযানের,
Ayaat - 4: অতঃপর কর্ম বন্টনকারী ফেরেশতাগণের,
Ayaat - 5: তোমাদের প্রদত্ত ওয়াদা অবশ্যই সত্য।
Ayaat - 6: ইনসাফ অবশ্যম্ভাবী।
Ayaat - 7: পথবিশিষ্ট আকাশের কসম,
Ayaat - 8: তোমরা তো বিরোধপূর্ণ কথা বলছ।
Ayaat - 9: যে ভ্রষ্ট, সেই এ থেকে মুখ ফিরায়,
Ayaat - 10: অনুমানকারীরা ধ্বংস হোক,
Ayaat - 11: যারা উদাসীন, ভ্রান্ত।
Ayaat - 12: তারা জিজ্ঞাসা করে, কেয়ামত কবে হবে?
Ayaat - 13: যেদিন তারা অগ্নিতে পতিত হবে,
Ayaat - 14: তোমরা তোমাদের শাস্তি আস্বাদন কর। তোমরা একেই ত্বরান্বিত করতে চেয়েছিল।
Ayaat - 15: খোদাভীরুরা জান্নাতে ও প্রস্রবণে থাকবে।
Ayaat - 16: এমতাবস্থায় যে, তারা গ্রহণ করবে যা তাদের পালনকর্তা তাদেরকে দেবেন। নিশ্চয় ইতিপূর্বে তারা ছিল সৎকর্মপরায়ণ,
Ayaat - 17: তারা রাত্রির সামান্য অংশেই নিদ্রা যেত,
Ayaat - 18: রাতের শেষ প্রহরে তারা ক্ষমাপ্রার্থনা করত,
Ayaat - 19: এবং তাদের ধন-সম্পদে প্রার্থী ও বঞ্চিতের হক ছিল।
Ayaat - 20: বিশ্বাসকারীদের জন্যে পৃথিবীতে নিদর্শনাবলী রয়েছে,
Ayaat - 21: এবং তোমাদের নিজেদের মধ্যেও, তোমরা কি অনুধাবন করবে না?
Ayaat - 22: আকাশে রয়েছে তোমাদের রিযিক ও প্রতিশ্রুত সবকিছু।
Ayaat - 23: নভোমন্ডল ও ভূমন্ডলের পালনকর্তার কসম, তোমাদের কথাবার্তার মতই এটা সত্য।
Ayaat - 24: আপনার কাছে ইব্রাহীমের সম্মানিত মেহমানদের বৃত্তান্ত এসেছে কি?
Ayaat - 25: যখন তারা তাঁর কাছে উপস্থিত হয়ে বললঃ সালাম, তখন সে বললঃ সালাম। এরা তো অপরিচিত লোক।
Ayaat - 26: অতঃপর সে গ্রহে গেল এবং একটি ঘৃতেপক্ক মোটা গোবৎস নিয়ে হাযির হল।
Ayaat - 27: সে গোবৎসটি তাদের সামনে রেখে বললঃ তোমরা আহার করছ না কেন?
Ayaat - 28: অতঃপর তাদের সম্পর্কে সে মনে মনে ভীত হলঃ তারা বললঃ ভীত হবেন না। তারা তাঁকে একট জ্ঞানীগুণী পুত্র সন্তানের সুসংবাদ দিল।
Ayaat - 29: অতঃপর তাঁর স্ত্রী চীৎকার করতে করতে সামনে এল এবং মুখ চাপড়িয়ে বললঃ আমি তো বৃদ্ধা, বন্ধ্যা।
Ayaat - 30: তারা বললঃ তোমার পালনকর্তা এরূপই বলেছেন। নিশ্চয় তিনি প্রজ্ঞাময়, সর্বজ্ঞ।
Ayaat - 31: ইব্রাহীম বললঃ হে প্রেরিত ফেরেশতাগণ, তোমাদের উদ্দেশ্য কি?
Ayaat - 32: তারা বললঃ আমরা এক অপরাধী সম্প্রদায়ের প্রতি প্রেরিত হয়েছি,
Ayaat - 33: যাতে তাদের উপর মাটির ঢিলা নিক্ষেপ করি।
Ayaat - 34: যা সীমাতিক্রমকারীদের জন্যে আপনার পালনকর্তার কাছে চিহিߦ#2468; আছে।
Ayaat - 35: অতঃপর সেখানে যারা ঈমানদার ছিল, আমি তাদেরকে উদ্ধার করলাম।
Ayaat - 36: এবং সেখানে একটি গৃহ ব্যতীত কোন মুসলমান আমি পাইনি।
Ayaat - 37: যারা যন্ত্রণাদায়ক শাস্তিকে ভয় করে, আমি তাদের জন্যে সেখানে একটি নিদর্শন রেখেছি।
Ayaat - 38: এবং নিদর্শন রয়েছে মূসার বৃত্তান্তে; যখন আমি তাকে সুস্পষ্ট প্রমাণসহ ফেরাউনের কাছে প্রেরণ করেছিলাম।
Ayaat - 39: অতঃপর সে শক্তিবলে মুখ ফিরিয়ে নিল এবং বললঃ সে হয় যাদুকর, না হয় পাগল।
Ayaat - 40: অতঃপর আমি তাকে ও তার সেনাবাহিনীকে পাকড়াও করলাম এবং তাদেরকে সমুদ্রে নিক্ষেপ করলাম। সে ছিল অভিযুক্ত।
Ayaat - 41: এবং নিদর্শন রয়েছে তাদের কাহিনীতে; যখন আমি তাদের উপর প্রেরণ করেছিলাম অশুভ বায়ু।
Ayaat - 42: এই বায়ু যার উপর দিয়ে প্রবাহিত হয়েছিলঃ তাকেই চুর্ণ-বিচুর্ণ করে দিয়েছিল।
Ayaat - 43: আরও নিদর্শন রয়েছে সামূদের ঘটনায়; যখন তাদেরকে বলা হয়েছিল, কিছুকাল মজা লুটে নাও।
Ayaat - 44: অতঃপর তারা তাদের পালনকর্তার আদেশ অমান্য করল এবং তাদের প্রতি বজ্রঘাত হল এমতাবস্থায় যে, তারা তা দেখেছিল।
Ayaat - 45: অতঃপর তারা দাঁড়াতে সক্ষম হল না এবং কোন প্রতিকারও করতে পারল না।
Ayaat - 46: আমি ইতিপূর্বে নূহের সম্প্রদায়কে ধ্বংস করেছি। নিশ্চিতই তারা ছিল পাপাচারী সম্প্রদায়।
Ayaat - 47: আমি স্বীয় ক্ষমতাবলে আকাশ নির্মাণ করেছি এবং আমি অবশ্যই ব্যাপক ক্ষমতাশালী।
Ayaat - 48: আমি ভূমিকে বিছিয়েছি। আমি কত সুন্দরভাবেই না বিছাতে সক্ষম।
Ayaat - 49: আমি প্রত্যেক বস্তু জোড়ায় জোড়ায় সৃষ্টি করেছি, যাতে তোমরা হৃদয়ঙ্গম কর।
Ayaat - 50: অতএব, আল্লাহর দিকে ধাবিত হও। আমি তাঁর তরফ থেকে তোমাদের জন্যে সুস্পষ্ট সতর্ককারী।
Ayaat - 51: তোমরা আল্লাহর সাথে কোন উপাস্য সাব্যস্ত করো না। আমি তাঁর পক্ষ থেকে তোমাদের জন্য সুস্পষ্ট সতর্ককারী।
Ayaat - 52: এমনিভাবে, তাদের পূর্ববর্তীদের কাছে যখনই কোন রসূল আগমন করেছে, তারা বলছেঃ যাদুকর, না হয় উম্মাদ।
Ayaat - 53: তারা কি একে অপরকে এই উপদেশই দিয়ে গেছে? বস্তুতঃ ওরা দুষ্ট সম্প্রদায়।
Ayaat - 54: অতএব, আপনি ওদের থেকে মুখ ফিরিয়ে নিন। এতে আপনি অপরাধী হবেন না।
Ayaat - 55: এবং বোঝাতে থাকুন; কেননা, বোঝানো মুমিনদের উপকারে আসবে।
Ayaat - 56: আমার এবাদত করার জন্যই আমি মানব ও জিন জাতি সৃষ্টি করেছি।
Ayaat - 57: আমি তাদের কাছে জীবিকা চাই না এবং এটাও চাই না যে, তারা আমাকে আহার্য যোগাবে।
Ayaat - 58: আল্লাহ তা’আলাই তো জীবিকাদাতা শক্তির আধার, পরাক্রান্ত।
Ayaat - 59: অতএব, এই যালেমদের প্রাপ্য তাই, যা ওদের অতীত সহচরদের প্রাপ্য ছিল। কাজেই ওরা যেন আমার কাছে তা তাড়াতাড়ি না চায়।
Ayaat - 60: অতএব, কাফেরদের জন্যে দুর্ভোগ সেই দিনের, যেদিনের প্রতিশ্রুতি ওদেরকে দেয়া হয়েছে।

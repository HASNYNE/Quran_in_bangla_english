Chapter - 26: Ash-Shu'araa

Ayaat - 1: ত্বা, সীন, মীম।
Ayaat - 2: এগুলো সুস্পষ্ট কিতাবের আয়াত।
Ayaat - 3: তারা বিশ্বাস করে না বলে আপনি হয়তো মর্মব্যথায় আত্নঘাতী হবেন।
Ayaat - 4: আমি যদি ইচ্ছা করি, তবে আকাশ থেকে তাদের কাছে কোন নিদর্শন নাযিল করতে পারি। অতঃপর তারা এর সামনে নত হয়ে যাবে।
Ayaat - 5: যখনই তাদের কাছে রহমান এর কোন নতুন উপদেশ আসে, তখনই তারা তা থেকে মুখ ফিরিয়ে নেয়।
Ayaat - 6: অতএব তারা তো মিথ্যারোপ করেছেই; সুতরাং যে বিষয় নিয়ে তারা ঠাট্টা-বিদ্রুপ করত, তার যথার্থ স্বরূপ শীঘ্রই তাদের কাছে পৌছবে।
Ayaat - 7: তারা কি ভুপৃষ্ঠের প্রতি দৃষ্টিপাত করে না? আমি তাতে সর্বপ্রকার বিশেষ-বস্তু কত উদগত করেছি।
Ayaat - 8: নিশ্চয় এতে নিদর্শন আছে, কিন্তু তাদের অধিকাংশই বিশ্বাসী নয়।
Ayaat - 9: আপনার পালনকর্তা তো পরাক্রমশালী পরম দয়ালু।
Ayaat - 10: যখন আপনার পালনকর্তা মূসাকে ডেকে বললেনঃ তুমি পাপিষ্ঠ সম্প্রদায়ের নিকট যাও;
Ayaat - 11: ফেরাউনের সম্প্রদায়ের নিকট; তারা কি ভয় করে না?
Ayaat - 12: সে বলল, হে আমার পালনকর্তা, আমার আশংকা হচ্ছে যে, তারা আমাকে মিথ্যাবাদী বলে দেবে।
Ayaat - 13: এবং আমার মন হতবল হয়ে পড়ে এবং আমার জিহবা অচল হয়ে যায়। সুতরাং হারুনের কাছে বার্তা প্রেরণ করুন।
Ayaat - 14: আমার বিরুদ্ধে তাদের অভিযোগ আছে। অতএব আমি আশংকা করি যে, তারা আমাকে হত্যা করবে।
Ayaat - 15: আল্লাহ বলেন, কখনই নয় তোমরা উভয়ে যাও আমার নিদর্শনাবলী নিয়ে। আমি তোমাদের সাথে থেকে শোনব।
Ayaat - 16: অতএব তোমরা ফেরআউনের কাছে যাও এবং বল, আমরা বিশ্বজগতের পালনকর্তার রসূল।
Ayaat - 17: যাতে তুমি বনী-ইসরাঈলকে আমাদের সাথে যেতে দাও।
Ayaat - 18: ফেরাউন বলল, আমরা কি তোমাকে শিশু অবস্থায় আমাদের মধ্যে লালন-পালন করিনি? এবং তুমি আমাদের মধ্যে জীবনের বহু বছর কাটিয়েছ।
Ayaat - 19: তুমি সেই-তোমরা অপরাধ যা করবার করেছ। তুমি হলে কৃতঘ্ন।
Ayaat - 20: মূসা বলল, আমি সে অপরাধ তখন করেছি, যখন আমি ভ্রান্ত ছিলাম।
Ayaat - 21: অতঃপর আমি ভীত হয়ে তোমাদের কাছ থেকে পলায়ন করলাম। এরপর আমার পালনকর্তা আমাকে প্রজ্ঞা দান করেছেন এবং আমাকে পয়গম্বর করেছেন।
Ayaat - 22: আমার প্রতি তোমার যে অনুগ্রহের কথা বলছ, তা এই যে, তুমি বনী-ইসলাঈলকে গোলাম বানিয়ে রেখেছ।
Ayaat - 23: ফেরাউন বলল, বিশ্বজগতের পালনকর্তা আবার কি?
Ayaat - 24: মূসা বলল, তিনি নভোমন্ডল, ভূমন্ডল ও এতদুভয়ের মধ্যবর্তী সবকিছুর পালনকর্তা যদি তোমরা বিশ্বাসী হও।
Ayaat - 25: ফেরাউন তার পরিষদবর্গকে বলল, তোমরা কি শুনছ না?
Ayaat - 26: মূসা বলল, তিনি তোমাদের পালনকর্তা এবং তোমাদের পূর্ববর্তীদেরও পালনকর্তা।
Ayaat - 27: ফেরাউন বলল, তোমাদের প্রতি প্রেরিত তোমাদের রসূলটি নিশ্চয়ই বদ্ধ পাগল।
Ayaat - 28: মূসা বলল, তিনি পূর্ব, পশ্চিম ও এতদুভয়ের মধ্যবর্তী সব কিছুর পালনকর্তা, যদি তোমরা বোঝ।
Ayaat - 29: ফেরাউন বলল, তুমি যদি আমার পরিবর্তে অন্যকে উপাস্যরূপে গ্রহণ কর তবে আমি অবশ্যই তোমাকে কারাগারে নিক্ষেপ করব।
Ayaat - 30: মূসা বলল, আমি তোমার কাছে কোন স্পষ্ট বিষয় নিয়ে আগমন করলেও কি?
Ayaat - 31: ফেরাউন বলল, তুমি সত্যবাদী হলে তা উপস্থিত কর।
Ayaat - 32: অতঃপর তিনি লাঠি নিক্ষেপ করলে মুহূর্তের মধ্যে তা সুস্পষ্ট অজগর হয়ে গেল।
Ayaat - 33: আর তিনি তার হাত বের করলেন, তৎক্ষণাৎ তা দর্শকদের কাছে সুশুভ্র প্রতিভাত হলো।
Ayaat - 34: ফেরাউন তার পরিষদবর্গকে বলল, নিশ্চয় এ একজন সুদক্ষ জাদুকর।
Ayaat - 35: সে তার জাদু বলে তোমাদেরকে তোমাদের দেশ থেকে বহিস্কার করতে চায়। অতএব তোমাদের মত কি?
Ayaat - 36: তারা বলল, তাকে ও তার ভাইকে কিছু অবকাশ দিন এবং শহরে শহরে ঘোষক প্রেরণ করুন।
Ayaat - 37: তারা যেন আপনার কাছে প্রত্যেকটি দক্ষ জাদুকর কে উপস্থিত করে।
Ayaat - 38: অতঃপর এক নির্দিষ্ট দিনে জাদুকরদেরকে একত্রিত করা হল।
Ayaat - 39: এবং জনগণের মধ্যে ঘোষণা করা হল, তোমরাও সমবেত হও।
Ayaat - 40: যাতে আমরা জাদুকরদের অনুসরণ করতে পারি-যদি তারাই বিজয়ী হয়।
Ayaat - 41: যখন যাদুকররা আগমণ করল, তখন ফেরআউনকে বলল, যদি আমরা বিজয়ী হই, তবে আমরা পুরস্কার পাব তো?
Ayaat - 42: ফেরাউন বলল, হঁ্যা এবং তখন তোমরা আমার নৈকট্যশীলদের অন্তর্ভুক্ত হবে।
Ayaat - 43: মূসা (আঃ) তাদেরকে বললেন, নিক্ষেপ কর তোমরা যা নিক্ষেপ করবে।
Ayaat - 44: অতঃপর তারা তাদের রশি ও লাঠি নিক্ষেপ করল এবং বলল, ফেরাউনের ইযযতের কসম, আমরাই বিজয়ী হব।
Ayaat - 45: অতঃপর মূসা তাঁর লাঠি নিক্ষেপ করল, হঠাৎ তা তাদের অলীক কীর্তিগুলোকে গ্রাস করতে লাগল।
Ayaat - 46: তখন জাদুকররা সেজদায় নত হয়ে গেল।
Ayaat - 47: তারা বলল, আমরা রাব্বুল আলামীনের প্রতি বিশ্বাস স্থাপন করলাম।
Ayaat - 48: যিনি মূসা ও হারুনের রব।
Ayaat - 49: ফেরাউন বলল, আমার অনুমতি দানের পূর্বেই তোমরা কি তাকে মেনে নিলে? নিশ্চয় সে তোমাদের প্রধান, যে তোমাদেরকে জাদু শিক্ষা দিয়েছে। শীঘ্রই তোমরা পরিণাম জানতে পারবে। আমি অবশ্যই তোমাদের হাত ও পা বিপরীত দিক থেকে কর্তন করব। এবং তোমাদের সবাইকে শূলে চড়াব।
Ayaat - 50: তারা বলল, কোন ক্ষতি নেই। আমরা আমাদের পালনকর্তার কাছে প্রত্যাবর্তন করব।
Ayaat - 51: আমরা আশা করি, আমাদের পালনকর্তা আমাদের ক্রটি-বিচ্যুতি মার্জনা করবেন। কারণ, আমরা বিশ্বাস স্থাপনকারীদের মধ্যে অগ্রণী।
Ayaat - 52: আমি মূসাকে আদেশ করলাম যে, আমার বান্দাদেরকে নিয়ে রাত্রিযোগে বের হয়ে যাও, নিশ্চয় তোমাদের পশ্চাদ্ধাবন করা হবে।
Ayaat - 53: অতঃপর ফেরাউন শহরে শহরে সংগ্রাহকদেরকে প্রেরণ করল,
Ayaat - 54: নিশ্চয় এরা (বনী-ইসরাঈলরা) ক্ষুদ্র একটি দল।
Ayaat - 55: এবং তারা আমাদের ক্রোধের উদ্রেক করেছে।
Ayaat - 56: এবং আমরা সবাই সদা শংকিত।
Ayaat - 57: অতঃপর আমি ফেরআউনের দলকে তাদের বাগ-বাগিচা ও ঝর্ণাসমূহ থেকে বহিষ্কার করলাম।
Ayaat - 58: এবং ধন-ভান্ডার ও মনোরম স্থানসমূহ থেকে।
Ayaat - 59: এরূপই হয়েছিল এবং বনী-ইসলাঈলকে করে দিলাম এসবের মালিক।
Ayaat - 60: অতঃপর সুর্যোদয়ের সময় তারা তাদের পশ্চাদ্ধাবন করল।
Ayaat - 61: যখন উভয় দল পরস্পরকে দেখল, তখন মূসার সঙ্গীরা বলল, আমরা যে ধরা পড়ে গেলাম।
Ayaat - 62: মূসা বলল, কখনই নয়, আমার সাথে আছেন আমার পালনকর্তা। তিনি আমাকে পথ বলে দেবেন।
Ayaat - 63: অতঃপর আমি মূসাকে আদেশ করলাম, তোমার লাঠি দ্বারা সমূদ্রকে আঘাত কর। ফলে, তা বিদীর্ণ হয়ে গেল এবং প্রত্যেক ভাগ বিশাল পর্বতসদৃশ হয়ে গেল।
Ayaat - 64: আমি সেথায় অপর দলকে পৌঁছিয়ে দিলাম।
Ayaat - 65: এবং মূসা ও তাঁর সংগীদের সবাইকে বাঁচিয়ে দিলাম।
Ayaat - 66: অতঃপর অপর দলটিকে নিমজ্জত কললাম।
Ayaat - 67: নিশ্চয় এতে একটি নিদর্শন আছে এবং তাদের অধিকাংশই বিশ্বাসী ছিল না।
Ayaat - 68: আপনার পালনকর্তা অবশ্যই পরাক্রমশালী, পরম দয়ালু।
Ayaat - 69: আর তাদেরকে ইব্রাহীমের বৃত্তান্ত শুনিয়ে দিন।
Ayaat - 70: যখন তাঁর পিতাকে এবং তাঁর সম্প্রদায়কে বললেন, তোমরা কিসের এবাদত কর?
Ayaat - 71: তারা বলল, আমরা প্রতিমার পূজা করি এবং সারাদিন এদেরকেই নিষ্ঠার সাথে আঁকড়ে থাকি।
Ayaat - 72: ইব্রাহীম (আঃ) বললেন, তোমরা যখন আহবান কর, তখন তারা শোনে কি?
Ayaat - 73: অথবা তারা কি তোমাদের উপকার কিংবা ক্ষতি করতে পারে?
Ayaat - 74: তারা বললঃ না, তবে আমরা আমাদের পিতৃপুরুষদেরকে পেয়েছি, তারা এরূপই করত।
Ayaat - 75: ইব্রাহীম বললেন, তোমরা কি তাদের সম্পর্কে ভেবে দেখেছ, যাদের পূজা করে আসছ।
Ayaat - 76: তোমরা এবং তোমাদের পূর্ববর্তী পিতৃপুরুষেরা ?
Ayaat - 77: বিশ্বপালনকর্তা ব্যতীত তারা সবাই আমার শত্রু।
Ayaat - 78: যিনি আমাকে সৃষ্টি করেছেন, অতঃপর তিনিই আমাকে পথপ্রদর্শন করেন,
Ayaat - 79: যিনি আমাকে আহার এবং পানীয় দান করেন,
Ayaat - 80: যখন আমি রোগাক্রান্ত হই, তখন তিনিই আরোগ্য দান করেন।
Ayaat - 81: যিনি আমার মৃত্যু ঘটাবেন, অতঃপর পুনর্জীবন দান করবেন।
Ayaat - 82: আমি আশা করি তিনিই বিচারের দিনে আমার ক্রটি-বিচ্যুতি মাফ করবেন।
Ayaat - 83: হে আমার পালনকর্তা, আমাকে প্রজ্ঞা দান কর এবং আমাকে সৎকর্মশীলদের অন্তর্ভুক্ত কর
Ayaat - 84: এবং আমাকে পরবর্তীদের মধ্যে সত্যভাষী কর।
Ayaat - 85: এবং আমাকে নেয়ামত উদ্যানের অধিকারীদের অন্তর্ভূক্ত কর।
Ayaat - 86: এবং আমার পিতাকে ক্ষমা কর। সে তো পথভ্রষ্টদের অন্যতম।
Ayaat - 87: এবং পূনরুত্থান দিবসে আমাকে লাঞ্ছিত করো না,
Ayaat - 88: যে দিবসে ধন-সম্পদ ও সন্তান সন্ততি কোন উপকারে আসবে না;
Ayaat - 89: কিন্তু যে সুস্থ অন্তর নিয়ে আল্লাহর কাছে আসবে।
Ayaat - 90: জান্নাত আল্লাহভীরুদের নিকটবর্তী করা হবে।
Ayaat - 91: এবং বিপথগামীদের সামনে উম্মোচিত করা হবে জাহান্নাম।
Ayaat - 92: তাদেরকে বলা হবেঃ তারা কোথায়, তোমরা যাদের পূজা করতে।
Ayaat - 93: আল্লাহর পরিবর্তে? তারা কি তোমাদের সাহায্য করতে পারে, অথবা তারা প্রতিশোধ নিতে পারে?
Ayaat - 94: অতঃপর তাদেরকে এবং পথভ্রষ্টদেরকে আধোমুখি করে নিক্ষেপ করা হবে জাহান্নামে।
Ayaat - 95: এবং ইবলীস বাহিনীর সকলকে।
Ayaat - 96: তারা তথায় কথা কাটাকাটিতে লিপ্ত হয়ে বলবেঃ
Ayaat - 97: আল্লাহর কসম, আমরা প্রকাশ্য বিভ্রান্তিতে লিপ্ত ছিলাম।
Ayaat - 98: যখন আমরা তোমাদেরকে বিশ্ব-পালনকর্তার সমতুল্য গন্য করতাম।
Ayaat - 99: আমাদেরকে দুষ্টকর্মীরাই গোমরাহ করেছিল।
Ayaat - 100: অতএব আমাদের কোন সুপারিশকারী নেই।
Ayaat - 101: এবং কোন সহৃদয় বন্ধু ও নেই।
Ayaat - 102: হায়, যদি কোনরুপে আমরা পৃথিবীতে প্রত্যাবর্তনের সুযোগ পেতাম, তবে আমরা বিশ্বাস স্থাপনকারী হয়ে যেতাম।
Ayaat - 103: নিশ্চয়, এতে নিদর্শন আছে এবং তাদের অধিকাংশই বিশ্বাসী নয়।
Ayaat - 104: আপনার পালনকর্তা প্রবল পরাক্রমশালী, পরম দয়ালু।
Ayaat - 105: নূহের সম্প্রদায় পয়গম্বরগণকে মিথ্যারোপ করেছে।
Ayaat - 106: যখন তাদের ভ্রাতা নূহ তাদেরকে বললেন, তোমাদের কি ভয় নেই?
Ayaat - 107: আমি তোমাদের জন্য বিশ্বস্ত বার্তাবাহক।
Ayaat - 108: অতএব, তোমরা আল্লাহকে ভয় কর এবং আমার আনুগত্য কর।
Ayaat - 109: আমি তোমাদের কাছে এর জন্য কোন প্রতিদান চাই না, আমার প্রতিদান তো বিশ্ব-পালনকর্তাই দেবেন।
Ayaat - 110: অতএব, তোমরা আল্লাহকে ভয় কর এবং আমার আনুগত্য কর।
Ayaat - 111: তারা বলল, আমরা কি তোমাকে মেনে নেব যখন তোমার অনুসরণ করছে ইতরজনেরা?
Ayaat - 112: নূহ বললেন, তারা কি কাজ করছে, তা জানা আমার কি দরকার?
Ayaat - 113: তাদের হিসাব নেয়া আমার পালনকর্তারই কাজ; যদি তোমরা বুঝতে!
Ayaat - 114: আমি মুমিনগণকে তাড়িয়ে দেয়ার লোক নই।
Ayaat - 115: আমি তো শুধু একজন সুস্পষ্ট সতর্ককারী।
Ayaat - 116: তারা বলল, হে নূহ যদি তুমি বিরত না হও, তবে তুমি নিশ্চিতই প্রস্তরাঘাতে নিহত হবে।
Ayaat - 117: নূহ বললেন, হে আমার পালনকর্তা, আমার সম্প্রদায় তো আমাকে মিথ্যাবাদী বলছে।
Ayaat - 118: অতএব, আমার ও তাদের মধ্যে কোন ফয়সালা করে দিন এবং আমাকে ও আমার সংগী মুমিনগণকে রক্ষা করুন।
Ayaat - 119: অতঃপর আমি তাঁকে ও তাঁর সঙ্গিগণকে বোঝাই করা নৌকায় রক্ষা করলাম।
Ayaat - 120: এরপর অবশিষ্ট সবাইকে নিমজ্জত করলাম।
Ayaat - 121: নিশ্চয় এতে নিদর্শন আছে এবং তাদের অধিকাংশই বিশ্বাসী নয়।
Ayaat - 122: নিশ্চয় আপনার পালনকর্তা প্রবল পরাক্রমশালী, পরম দয়ালু।
Ayaat - 123: আদ সম্প্রদায় পয়গম্বরগণকে মিথ্যাবাদী বলেছে।
Ayaat - 124: তখন তাদের ভাই হুদ তাদেরকে বললেনঃ তোমাদের কি ভয় নেই?
Ayaat - 125: আমি তোমাদের বিশ্বস্ত রসূল।
Ayaat - 126: অতএব, তোমরা আল্লাহকে ভয় কর এবং আমার আনুগত্য কর।
Ayaat - 127: আমি তোমাদের কাছে এর জন্যে প্রতিদান চাই না। আমার প্রতিদান তো পালনকর্তা দেবেন।
Ayaat - 128: তোমরা কি প্রতিটি উচ্চস্থানে অযথা নিদর্শন নির্মান করছ?
Ayaat - 129: এবং বড় বড় প্রাসাদ নির্মাণ করছ, যেন তোমরা চিরকাল থাকবে?
Ayaat - 130: যখন তোমরা আঘাত হান, তখন জালেম ও নিষ্ঠুরের মত আঘাত হান।
Ayaat - 131: অতএব, আল্লাহকে ভয় কর এবং আমার অনুগত্য কর।
Ayaat - 132: ভয় কর তাঁকে, যিনি তোমাদেরকে সেসব বস্তু দিয়েছেন, যা তোমরা জান।
Ayaat - 133: তোমাদেরকে দিয়েছেন চতুষ্পদ জন্তু ও পুত্র-সন্তান,
Ayaat - 134: এবং উদ্যান ও ঝরণা।
Ayaat - 135: আমি তোমাদের জন্যে মহাদিবসের শাস্তি আশংকা করি।
Ayaat - 136: তারা বলল, তুমি উপদেশ দাও অথবা উপদেশ নাই দাও, উভয়ই আমাদের জন্যে সমান।
Ayaat - 137: এসব কথাবার্তা পূর্ববর্তী লোকদের অভ্যাস বৈ নয়।
Ayaat - 138: আমরা শাস্তিপ্রাপ্ত হব না।
Ayaat - 139: অতএব, তারা তাঁকে মিথ্যাবাদী বলতে লাগল এবং আমি তাদেরকে নিপাত করে দিলাম। এতে অবশ্যই নিদর্শন আছে; কিন্তু তাদের অধিকাংশই বিশ্বাসী নয়।
Ayaat - 140: এবং আপনার পালনকর্তা, তিনি তো প্রবল পরাক্রমশালী, পরম দয়ালু।
Ayaat - 141: সামুদ সম্প্রদায় পয়গম্বরগণকে মিথ্যাবাদী বলেছে।
Ayaat - 142: যখন তাদের ভাই সালেহ, তাদেরকে বললেন, তোমরা কি ভয় কর না?
Ayaat - 143: আমি তোমাদের বিশ্বস্ত পয়গম্বর।
Ayaat - 144: অতএব, আল্লাহকে ভয় কর এবং আমার আনুগত্য কর।
Ayaat - 145: আমি এর জন্যে তোমাদের কাছে কোন প্রতিদান চাই না। আমার প্রতিদান তো বিশ্ব-পালনকর্তাই দেবেন।
Ayaat - 146: তোমাদেরকে কি এ জগতের ভোগ-বিলাসের মধ্যে নিরাপদে রেখে দেয়া হবে?
Ayaat - 147: উদ্যানসমূহের মধ্যে এবং ঝরণাসমূহের মধ্যে ?
Ayaat - 148: শস্যক্ষেত্রের মধ্যে এবং মঞ্জুরিত খেজুর বাগানের মধ্যে ?
Ayaat - 149: তোমরা পাহাড় কেটে জাঁক জমকের গৃহ নির্মাণ করছ।
Ayaat - 150: সুতরাং তোমরা আল্লাহকে ভয় কর এবং আমার অনুগত্য কর।
Ayaat - 151: এবং সীমালংঘনকারীদের আদেশ মান্য কর না;
Ayaat - 152: যারা পৃথিবীতে অনর্থ সৃষ্টি করে এবং শান্তি স্থাপন করে না;
Ayaat - 153: তারা বলল, তুমি তো জাদুগ্রস্থুরেদ একজন।
Ayaat - 154: তুমি তো আমাদের মতই একজন মানুষ বৈ নও। সুতরাং যদি তুমি সত্যবাদী হও, তবে কোন নিদর্শন উপস্থিত কর।
Ayaat - 155: সালেহ বললেন এই উষ্ট্রী, এর জন্যে আছে পানি পানের পালা এবং তোমাদের জন্যে আছে পানি পানের পালা নির্দিষ্ট এক-এক দিনের।
Ayaat - 156: তোমরা একে কোন কষ্ট দিও না। তাহলে তোমাদেরকে মহাদিবসের আযাব পাকড়াও করবে।
Ayaat - 157: তারা তাকে বধ করল ফলে, তারা অনুতপ্ত হয়ে গেল।
Ayaat - 158: এরপর আযাব তাদেরকে পাকড়াও করল। নিশ্চয় এতে নিদর্শন আছে। কিন্তু তাদের অধিকাংশই বিশ্বাসী নয়।
Ayaat - 159: আপনার পালনকর্তা প্রবল পরাক্রমশালী, পরম দয়ালু।
Ayaat - 160: লূতের সম্প্রদায় পয়গম্বরগণকে মিথ্যাবাদী বলেছে।
Ayaat - 161: যখন তাদের ভাই লূত তাদেরকে বললেন, তোমরা কি ভয় কর না ?
Ayaat - 162: আমি তোমাদের বিশ্বস্ত পয়গম্বর।
Ayaat - 163: অতএব, তোমরা আল্লাহকে ভয় কর এবং আমার আনুগত্য কর।
Ayaat - 164: আমি এর জন্যে তোমাদের কাছে কোন প্রতিদান চাই না। আমার প্রতিদান তো বিশ্ব-পালনকর্তা দেবেন।
Ayaat - 165: সারা জাহানের মানুষের মধ্যে তোমরাই কি পুরূষদের সাথে কুকর্ম কর?
Ayaat - 166: এবং তোমাদের পালনকর্তা তোমাদের জন্যে যে স্ত্রীগনকে সৃষ্টি করেছেন, তাদেরকে বর্জন কর? বরং তোমরা সীমালঙ্ঘনকারী সম্প্রদায়।
Ayaat - 167: তারা বলল, হে লূত, তুমি যদি বিরত না হও, তবে অবশ্যই তোমাকে বহিস্কৃত করা হবে।
Ayaat - 168: লূত বললেন, আমি তোমাদের এই কাজকে ঘৃণা করি।
Ayaat - 169: হে আমার পালনকর্তা, আমাকে এবং আমার পরিবারবর্গকে তারা যা করে, তা থেকে রক্ষা কর।
Ayaat - 170: অতঃপর আমি তাঁকে ও তাঁর পরিবারবর্গকে রক্ষা করলাম।
Ayaat - 171: এক বৃদ্ধা ব্যতীত, সে ছিল ধ্বংস প্রাপ্তদের অন্তর্ভুক্ত।
Ayaat - 172: এরপর অন্যদেরকে নিপাত করলাম।
Ayaat - 173: তাদের উপর এক বিশেষ বৃষ্টি বর্ষণ করলাম। ভীতি-প্রদর্শিত দের জন্যে এই বৃষ্টি ছিল কত নিকৃষ্ট।
Ayaat - 174: নিশ্চয়ই এতে নিদর্শন রয়েছে; কিন্তু তাদের অধিকাংশই বিশ্বাসী নয়।
Ayaat - 175: নিশ্চয়ই আপনার পালনকর্তা প্রবল পরাক্রমশালী, পরম দয়ালু।
Ayaat - 176: বনের অধিবাসীরা পয়গম্বরগণকে মিথ্যাবাদী বলেছে।
Ayaat - 177: যখন শো’আয়ব তাদের কে বললেন, তোমরা কি ভয় কর না?
Ayaat - 178: আমি তোমাদের বিশ্বস্ত পয়গম্বর।
Ayaat - 179: অতএব, তোমরা আল্লাহকে ভয় কর এবং আমার আনুগত্য কর।
Ayaat - 180: আমি তোমাদের কাছে এর জন্য কোন প্রতিদান চাই না। আমার প্রতিদান তো বিশ্ব-পালনকর্তাই দেবেন।
Ayaat - 181: মাপ পূর্ণ কর এবং যারা পরিমাপে কম দেয়, তাদের অন্তর্ভুক্ত হয়ো না।
Ayaat - 182: সোজা দাঁড়ি-পাল্লায় ওজন কর।
Ayaat - 183: মানুষকে তাদের বস্তু কম দিও না এবং পৃথিবীতে অনর্থ সৃষ্টি করে ফিরো না।
Ayaat - 184: ভয় কর তাঁকে, যিনি তোমাদেরকে এবং তোমাদের পূর্ববর্তী লোক-সম্প্রদায়কে সৃষ্টি করেছেন।
Ayaat - 185: তারা বলল, তুমি তো জাদুগ্রস্তদের অন্যতম।
Ayaat - 186: তুমি আমাদের মত মানুষ বৈ তো নও। আমাদের ধারণা-তুমি মিথ্যাবাদীদের অন্তর্ভুক্ত।
Ayaat - 187: অতএব, যদি সত্যবাদী হও, তবে আকাশের কোন টুকরো আমাদের উপর ফেলে দাও।
Ayaat - 188: শো’আয়ব বললেন, তোমরা যা কর, সে সম্পর্কে আমার পালনকর্তা ভালরূপে অবহিত।
Ayaat - 189: অতঃপর তারা তাঁকে মিথ্যাবাদী বলে দিল। ফলে তাদেরকে মেঘাচ্ছন্ন দিবসের আযাব পাকড়াও করল। নিশ্চয় সেটা ছিল এক মহাদিবসের আযাব।
Ayaat - 190: নিশ্চয় এতে নিদর্শন রয়েছে; কিন্তু তাদের অধিকাংশই বিশ্বাস করে না।
Ayaat - 191: নিশ্চয় আপনার পালনকর্তা প্রবল পরাক্রমশালী, পরম দয়ালু।
Ayaat - 192: এই কোরআন তো বিশ্ব-জাহানের পালনকর্তার নিকট থেকে অবতীর্ণ।
Ayaat - 193: বিশ্বস্ত ফেরেশতা একে নিয়ে অবতরণ করেছে।
Ayaat - 194: আপনার অন্তরে, যাতে আপনি ভীতি প্রদর্শণকারীদের অন্তর্ভুক্ত হন,
Ayaat - 195: সুস্পষ্ট আরবী ভাষায়।
Ayaat - 196: নিশ্চয় এর উল্লেখ আছে পূর্ববর্তী কিতাবসমূহে।
Ayaat - 197: তাদের জন্যে এটা কি নিদর্শন নয় যে, বনী-ইসরাঈলের আলেমগণ এটা অবগত আছে?
Ayaat - 198: যদি আমি একে কোন ভিন্নভাষীর প্রতি অবতীর্ণ করতাম,
Ayaat - 199: অতঃপর তিনি তা তাদের কাছে পাঠ করতেন, তবে তারা তাতে বিশ্বাস স্থাপন করত না।
Ayaat - 200: এমনিভাবে আমি গোনাহগারদের অন্তরে অবিশ্বাস সঞ্চার করেছি।
Ayaat - 201: তারা এর প্রতি বিশ্বাস স্থাপন করবে না, যে পর্যন্ত প্রত্যক্ষ না করে মর্মন্তুদ আযাব।
Ayaat - 202: অতঃপর তা আকস্মিকভাবে তাদের কাছে এসে পড়বে, তারা তা বুঝতে ও পারবে না।
Ayaat - 203: তখন তারা বলবে, আমরা কি অবকাশ পাব না?
Ayaat - 204: তারা কি আমার শাস্তি দ্রুত কামনা করে?
Ayaat - 205: আপনি ভেবে দেখুন তো, যদি আমি তাদেরকে বছরের পর বছর ভোগ-বিলাস করতে দেই,
Ayaat - 206: অতঃপর যে বিষয়ে তাদেরকে ওয়াদা দেয়া হত, তা তাদের কাছে এসে পড়ে।
Ayaat - 207: তখন তাদের ভোগ বিলাস তা তাদের কি কোন উপকারে আসবে?
Ayaat - 208: আমি কোন জনপদ ধ্বংস করিনি; কিন্তু এমতাবস্থায় যে, তারা সতর্ককারী ছিল।
Ayaat - 209: স্মরণ করানোর জন্যে, এবং আমার কাজ অন্যায়াচরণ নয়।
Ayaat - 210: এই কোরআন শয়তানরা অবতীর্ণ করেনি।
Ayaat - 211: তারা এ কাজের উপযুক্ত নয় এবং তারা এর সামর্থ?451; রাখে না।
Ayaat - 212: তাদেরকে তো শ্রবণের জায়গা থেকে দূরে রাখা রয়েছে।
Ayaat - 213: অতএব, আপনি আল্লাহর সাথে অন্য উপাস্যকে আহবান করবেন না। করলে শাস্তিতে পতিত হবেন।
Ayaat - 214: আপনি নিকটতম আত্মীয়দেরকে সতর্ক করে দিন।
Ayaat - 215: এবং আপনার অনুসারী মুমিনদের প্রতি সদয় হোন।
Ayaat - 216: যদি তারা আপনার অবাধ্য করে, তবে বলে দিন, তোমরা যা কর, তা থেকে আমি মুক্ত।
Ayaat - 217: আপনি ভরসা করুন পরাক্রমশালী, পরম দয়ালুর উপর,
Ayaat - 218: যিনি আপনাকে দেখেন যখন আপনি নামাযে দন্ডায়মান হন,
Ayaat - 219: এবং নামাযীদের সাথে উঠাবসা করেন।
Ayaat - 220: নিশ্চয় তিনি সর্বশ্রোতা, সর্বজ্ঞানী।
Ayaat - 221: আমি আপনাকে বলব কি কার নিকট শয়তানরা অবতরণ করে?
Ayaat - 222: তারা অবতীর্ণ হয় প্রত্যেক মিথ্যাবাদী, গোনাহগারের উপর।
Ayaat - 223: তারা শ্রুত কথা এনে দেয় এবং তাদের অধিকাংশই মিথ্যাবাদী।
Ayaat - 224: বিভ্রান্ত লোকেরাই কবিদের অনুসরণ করে।
Ayaat - 225: তুমি কি দেখ না যে, তারা প্রতি ময়দানেই উদভ্রান্ত হয়ে ফিরে?
Ayaat - 226: এবং এমন কথা বলে, যা তারা করে না।
Ayaat - 227: তবে তাদের কথা ভিন্ন, যারা বিশ্বাস স্থাপন করে ও সৎকর্ম করে এবং আল্লাহ কে খুব স্মরণ করে এবং নিপীড়িত হওয়ার পর প্রতিশোধ গ্রহণ করে। নিপীড়নকারীরা শীঘ্রই জানতে পারবে তাদের গন্তব্যস্থল কিরূপ।

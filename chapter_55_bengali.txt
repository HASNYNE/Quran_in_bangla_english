Chapter - 55: Ar-Rahmaan

Ayaat - 1: করুনাময় আল্লাহ।
Ayaat - 2: শিক্ষা দিয়েছেন কোরআন,
Ayaat - 3: সৃষ্টি করেছেন মানুষ,
Ayaat - 4: তাকে শিখিয়েছেন বর্ণনা।
Ayaat - 5: সূর্য ও চন্দ্র হিসাবমত চলে।
Ayaat - 6: এবং তৃণলতা ও বৃক্ষাদি সেজদারত আছে।
Ayaat - 7: তিনি আকাশকে করেছেন সমুন্নত এবং স্থাপন করেছেন তুলাদন্ড।
Ayaat - 8: যাতে তোমরা সীমালংঘন না কর তুলাদন্ডে।
Ayaat - 9: তোমরা ন্যায্য ওজন কায়েম কর এবং ওজনে কম দিয়ো না।
Ayaat - 10: তিনি পৃথিবীকে স্থাপন করেছেন সৃষ্টজীবের জন্যে।
Ayaat - 11: এতে আছে ফলমূল এবং বহিরাবরণবিশিষ্ট খর্জুর বৃক্ষ।
Ayaat - 12: আর আছে খোসাবিশিষ্ট শস্য ও সুগন্ধি ফুল।
Ayaat - 13: অতএব, তোমরা উভয়ে তোমাদের পালনকর্তার কোন কোন অনুগ্রহকে অস্বীকার করবে?
Ayaat - 14: তিনি মানুষকে সৃষ্টি করেছেন পোড়া মাটির ন্যায় শুষ্ক মৃত্তিকা থেকে।
Ayaat - 15: এবং জিনকে সৃষ্টি করেছেন অগ্নিশিখা থেকে।
Ayaat - 16: অতএব, তোমরা উভয়ে তোমাদের পালনকর্তার কোন কোন অনুগ্রহ অস্বীকার করবে?
Ayaat - 17: তিনি দুই উদয়াচল ও দুই অস্তাচলের মালিক।
Ayaat - 18: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 19: তিনি পাশাপাশি দুই দরিয়া প্রবাহিত করেছেন।
Ayaat - 20: উভয়ের মাঝখানে রয়েছে এক অন্তরাল, যা তারা অতিক্রম করে না।
Ayaat - 21: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 22: উভয় দরিয়া থেকে উৎপন্ন হয় মোতি ও প্রবাল।
Ayaat - 23: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 24: দরিয়ায় বিচরণশীল পর্বতদৃশ্য জাহাজসমূহ তাঁরই (নিয়ন্ত্রনাধীন)
Ayaat - 25: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 26: ভূপৃষ্টের সবকিছুই ধ্বংসশীল।
Ayaat - 27: একমাত্র আপনার মহিমায় ও মহানুভব পালনকর্তার সত্তা ছাড়া।
Ayaat - 28: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 29: নভোমন্ডল ও ভূমন্ডলের সবাই তাঁর কাছে প্রার্থী। তিনি সর্বদাই কোন না কোন কাজে রত আছেন।
Ayaat - 30: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 31: হে জিন ও মানব! আমি শীঘ্রই তোমাদের জন্যে কর্মমুক্ত হয়ে যাব।
Ayaat - 32: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 33: হে জিন ও মানবকূল, নভোমন্ডল ও ভূমন্ডলের প্রান্ত অতিক্রম করা যদি তোমাদের সাধ্যে কুলায়, তবে অতিক্রম কর। কিন্তু ছাড়পত্র ব্যতীত তোমরা তা অতিক্রম করতে পারবে না।
Ayaat - 34: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 35: ছাড়া হবে তোমাদের প্রতি অগ্নিস্ফুলিঙ্গ ও ধুম্রকুঞ্জ তখন তোমরা সেসব প্রতিহত করতে পারবে না।
Ayaat - 36: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 37: যেদিন আকাশ বিদীর্ণ হবে তখন সেটি রক্তবর্ণে রঞ্জিত চামড়ার মত হয়ে যাবে।
Ayaat - 38: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 39: সেদিন মানুষ না তার অপরাধ সম্পর্কে জিজ্ঞাসিত হবে, না জিন।
Ayaat - 40: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 41: অপরাধীদের পরিচয় পাওয়া যাবে তাদের চেহারা থেকে; অতঃপর তাদের কপালের চুল ও পা ধরে টেনে নেয়া হবে।
Ayaat - 42: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 43: এটাই জাহান্নাম, যাকে অপরাধীরা মিথ্যা বলত।
Ayaat - 44: তারা জাহান্নামের অগ্নি ও ফুটন্ত পানির মাঝখানে প্রদক্ষিণ করবে।
Ayaat - 45: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 46: যে ব্যক্তি তার পালনকর্তার সামনে পেশ হওয়ার ভয় রাখে, তার জন্যে রয়েছে দু’টি উদ্যান।
Ayaat - 47: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 48: উভয় উদ্যানই ঘন শাখা-পল্লববিশিষ্ট।
Ayaat - 49: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 50: উভয় উদ্যানে আছে বহমান দুই প্রস্রবন।
Ayaat - 51: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 52: উভয়ের মধ্যে প্রত্যেক ফল বিভিন্ন রকমের হবে।
Ayaat - 53: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 54: তারা তথায় রেশমের আস্তরবিশিষ্ট বিছানায় হেলান দিয়ে বসবে। উভয় উদ্যানের ফল তাদের নিকট ঝুলবে।
Ayaat - 55: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 56: তথায় থাকবে আনতনয়ন রমনীগন, কোন জিন ও মানব পূর্বে যাদের ব্যবহার করেনি।
Ayaat - 57: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 58: প্রবাল ও পদ্মরাগ সদৃশ রমণীগণ।
Ayaat - 59: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 60: সৎকাজের প্রতিদান উত্তম পুরস্কার ব্যতীত কি হতে পারে?
Ayaat - 61: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 62: এই দু’টি ছাড়া আরও দু’টি উদ্যান রয়েছে।
Ayaat - 63: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 64: কালোমত ঘন সবুজ।
Ayaat - 65: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 66: তথায় আছে উদ্বেলিত দুই প্রস্রবণ।
Ayaat - 67: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 68: তথায় আছে ফল-মূল, খর্জুর ও আনার।
Ayaat - 69: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 70: সেখানে থাকবে সচ্চরিত্রা সুন্দরী রমণীগণ।
Ayaat - 71: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 72: তাঁবুতে অবস্থানকারিণী হুরগণ।
Ayaat - 73: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 74: কোন জিন ও মানব পূর্বে তাদেরকে স্পর্শ করেনি।
Ayaat - 75: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 76: তারা সবুজ মসনদে এবং উৎকৃষ্ট মূল্যবান বিছানায় হেলান দিয়ে বসবে।
Ayaat - 77: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?
Ayaat - 78: কত পূণ্যময় আপনার পালনকর্তার নাম, যিনি মহিমাময় ও মহানুভব।

Chapter - 79: An-Naazi'aat

Ayaat - 1: শপথ সেই ফেরেশতাগণের, যারা ডুব দিয়ে আত্মা উৎপাটন করে,
Ayaat - 2: শপথ তাদের, যারা আত্মার বাঁধন খুলে দেয় মৃদুভাবে;
Ayaat - 3: শপথ তাদের, যারা সন্তরণ করে দ্রুতগতিতে,
Ayaat - 4: শপথ তাদের, যারা দ্রুতগতিতে অগ্রসর হয় এবং
Ayaat - 5: শপথ তাদের, যারা সকল কর্মনির্বাহ করে, কেয়ামত অবশ্যই হবে।
Ayaat - 6: যেদিন প্রকম্পিত করবে প্রকম্পিতকারী,
Ayaat - 7: অতঃপর পশ্চাতে আসবে পশ্চাদগামী;
Ayaat - 8: সেদিন অনেক হৃদয় ভীত-বিহবল হবে।
Ayaat - 9: তাদের দৃষ্টি নত হবে।
Ayaat - 10: তারা বলেঃ আমরা কি উলটো পায়ে প্রত্যাবর্তিত হবই-
Ayaat - 11: গলিত অস্থি হয়ে যাওয়ার পরও?
Ayaat - 12: তবে তো এ প্রত্যাবর্তন সর্বনাশা হবে!
Ayaat - 13: অতএব, এটা তো কেবল এক মহা-নাদ,
Ayaat - 14: তখনই তারা ময়দানে আবির্ভূত হবে।
Ayaat - 15: মূসার বৃত্তান্ত আপনার কাছে পৌছেছে কি?
Ayaat - 16: যখন তার পালনকর্তা তাকে পবিত্র তুয়া উপ্যকায় আহবান করেছিলেন,
Ayaat - 17: ফেরাউনের কাছে যাও, নিশ্চয় সে সীমালংঘন করেছে।
Ayaat - 18: অতঃপর বলঃ তোমার পবিত্র হওয়ার আগ্রহ আছে কি?
Ayaat - 19: আমি তোমাকে তোমার পালনকর্তার দিকে পথ দেখাব, যাতে তুমি তাকে ভয় কর।
Ayaat - 20: অতঃপর সে তাকে মহা-নিদর্শন দেখাল।
Ayaat - 21: কিন্তু সে মিথ্যারোপ করল এবং অমান্য করল।
Ayaat - 22: অতঃপর সে প্রতিকার চেষ্টায় প্রস্থান করল।
Ayaat - 23: সে সকলকে সমবেত করল এবং সজোরে আহবান করল,
Ayaat - 24: এবং বললঃ আমিই তোমাদের সেরা পালনকর্তা।
Ayaat - 25: অতঃপর আল্লাহ তাকে পরকালের ও ইহকালের শাস্তি দিলেন।
Ayaat - 26: যে ভয় করে তার জন্যে অবশ্যই এতে শিক্ষা রয়েছে।
Ayaat - 27: তোমাদের সৃষ্টি অধিক কঠিন না আকাশের, যা তিনি নির্মাণ করেছেন?
Ayaat - 28: তিনি একে উচ্চ করেছেন ও সুবিন্যস্ত করেছেন।
Ayaat - 29: তিনি এর রাত্রিকে করেছেন অন্ধকারাচ্ছন্ন এবং এর সূর্যোলোক প্রকাশ করেছেন।
Ayaat - 30: পৃথিবীকে এর পরে বিস্তৃত করেছেন।
Ayaat - 31: তিনি এর মধ্য থেকে এর পানি ও ঘাম নির্গত করেছেন,
Ayaat - 32: পর্বতকে তিনি দৃঢ়ভাবে প্রতিষ্ঠিত করেছেন,
Ayaat - 33: তোমাদের ও তোমাদের চতুস্পদ জন্তুদের উপকারার্থে।
Ayaat - 34: অতঃপর যখন মহাসংকট এসে যাবে।
Ayaat - 35: অর্থাৎ যেদিন মানুষ তার কৃতকর্ম স্মরণ করবে
Ayaat - 36: এবং দর্শকদের জন্যে জাহান্নাম প্রকাশ করা হবে,
Ayaat - 37: তখন যে ব্যক্তি সীমালংঘন করেছে;
Ayaat - 38: এবং পার্থিব জীবনকে অগ্রাধিকার দিয়েছে,
Ayaat - 39: তার ঠিকানা হবে জাহান্নাম।
Ayaat - 40: পক্ষান্তরে যে ব্যক্তি তার পালনকর্তার সামনে দন্ডায়মান হওয়াকে ভয় করেছে এবং খেয়াল-খুশী থেকে নিজেকে নিবৃত্ত রেখেছে,
Ayaat - 41: তার ঠিকানা হবে জান্নাত।
Ayaat - 42: তারা আপনাকে জিজ্ঞাসা করে, কেয়ামত কখন হবে?
Ayaat - 43: এর বর্ণনার সাথে আপনার কি সম্পর্ক ?
Ayaat - 44: এর চরম জ্ঞান আপনার পালনকর্তার কাছে।
Ayaat - 45: যে একে ভয় করে, আপনি তো কেবল তাকেই সতর্ক করবেন।
Ayaat - 46: যেদিন তারা একে দেখবে, সেদিন মনে হবে যেন তারা দুনিয়াতে মাত্র এক সন্ধ্যা অথবা এক সকাল অবস্থান করেছে।

Chapter - 93: Ad-Dhuhaa

Ayaat - 1: শপথ পূর্বাহ্নের,
Ayaat - 2: শপথ রাত্রির যখন তা গভীর হয়,
Ayaat - 3: আপনার পালনকর্তা আপনাকে ত্যাগ করেনি এবং আপনার প্রতি বিরূপও হননি।
Ayaat - 4: আপনার জন্যে পরকাল ইহকাল অপেক্ষা শ্রেয়।
Ayaat - 5: আপনার পালনকর্তা সত্বরই আপনাকে দান করবেন, অতঃপর আপনি সন্তুষ্ট হবেন।
Ayaat - 6: তিনি কি আপনাকে এতীমরূপে পাননি? অতঃপর তিনি আশ্রয় দিয়েছেন।
Ayaat - 7: তিনি আপনাকে পেয়েছেন পথহারা, অতঃপর পথপ্রদর্শন করেছেন।
Ayaat - 8: তিনি আপনাকে পেয়েছেন নিঃস্ব, অতঃপর অভাবমুক্ত করেছেন।
Ayaat - 9: সুতরাং আপনি এতীমের প্রতি কঠোর হবেন না;
Ayaat - 10: সওয়ালকারীকে ধমক দেবেন না।
Ayaat - 11: এবং আপনার পালনকর্তার নেয়ামতের কথা প্রকাশ করুন।

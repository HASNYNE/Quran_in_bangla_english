Chapter - 86: At-Taariq

Ayaat - 1: শপথ আকাশের এবং রাত্রিতে আগমনকারীর।
Ayaat - 2: আপনি জানেন, যে রাত্রিতে আসে সেটা কি?
Ayaat - 3: সেটা এক উজ্জ্বল নক্ষত্র।
Ayaat - 4: প্রত্যেকের উপর একজন তত্ত্বাবধায়ক রয়েছে।
Ayaat - 5: অতএব, মানুষের দেখা উচিত কি বস্তু থেকে সে সৃজিত হয়েছে।
Ayaat - 6: সে সৃজিত হয়েছে সবেগে স্খলিত পানি থেকে।
Ayaat - 7: এটা নির্গত হয় মেরুদন্ড ও বক্ষপাজরের মধ্য থেকে।
Ayaat - 8: নিশ্চয় তিনি তাকে ফিরিয়ে নিতে সক্ষম।
Ayaat - 9: যেদিন গোপন বিষয়াদি পরীক্ষিত হবে,
Ayaat - 10: সেদিন তার কোন শক্তি থাকবে না এবং সাহায্যকারীও থাকবে না।
Ayaat - 11: শপথ চক্রশীল আকাশের
Ayaat - 12: এবং বিদারনশীল পৃথিবীর
Ayaat - 13: নিশ্চয় কোরআন সত্য-মিথ্যার ফয়সালা।
Ayaat - 14: এবং এটা উপহাস নয়।
Ayaat - 15: তারা ভীষণ চক্রান্ত করে,
Ayaat - 16: আর আমিও কৌশল করি।
Ayaat - 17: অতএব, কাফেরদেরকে অবকাশ দিন, তাদেরকে অবকাশ দিন, কিছু দিনের জন্যে।

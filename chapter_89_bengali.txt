Chapter - 89: Al-Fajr

Ayaat - 1: শপথ ফজরের,
Ayaat - 2: শপথ দশ রাত্রির, শপথ তার,
Ayaat - 3: যা জোড় ও যা বিজোড়
Ayaat - 4: এবং শপথ রাত্রির যখন তা গত হতে থাকে
Ayaat - 5: এর মধ্যে আছে শপথ জ্ঞানী ব্যক্তির জন্যে।
Ayaat - 6: আপনি কি লক্ষ্য করেননি, আপনার পালনকর্তা আদ বংশের ইরাম গোত্রের সাথে কি আচরণ করেছিলেন,
Ayaat - 7: যাদের দৈহিক গঠন স্তম্ভ ও খুঁটির ন্যায় দীর্ঘ ছিল এবং
Ayaat - 8: যাদের সমান শক্তি ও বলবীর্যে সারা বিশ্বের শহরসমূহে কোন লোক সৃজিত হয়নি
Ayaat - 9: এবং সামুদ গোত্রের সাথে, যারা উপত্যকায় পাথর কেটে গৃহ নির্মাণ করেছিল।
Ayaat - 10: এবং বহু কীলকের অধিপতি ফেরাউনের সাথে
Ayaat - 11: যারা দেশে সীমালঙ্ঘন করেছিল।
Ayaat - 12: অতঃপর সেখানে বিস্তর অশান্তি সৃষ্টি করেছিল।
Ayaat - 13: অতঃপর আপনার পালনকর্তা তাদেরকে শাস্তির কশাঘাত করলেন।
Ayaat - 14: নিশ্চয় আপনার পালকর্তা সতর্ক দৃষ্টি রাখেন।
Ayaat - 15: মানুষ এরূপ যে, যখন তার পালনকর্তা তাকে পরীক্ষা করেন, অতঃপর সম্মান ও অনুগ্রহ দান করেন, তখন বলে, আমার পালনকর্তা আমাকে সম্মান দান করেছেন।
Ayaat - 16: এবং যখন তাকে পরীক্ষা করেন, অতঃপর রিযিক সংকুচিত করে দেন, তখন বলেঃ আমার পালনকর্তা আমাকে হেয় করেছেন।
Ayaat - 17: এটা অমূলক, বরং তোমরা এতীমকে সম্মান কর না।
Ayaat - 18: এবং মিসকীনকে অন্নদানে পরস্পরকে উৎসাহিত কর না।
Ayaat - 19: এবং তোমরা মৃতের ত্যাজ্য সম্পত্তি সম্পূর্ণরূপে কুক্ষিগত করে ফেল
Ayaat - 20: এবং তোমরা ধন-সম্পদকে প্রাণভরে ভালবাস।
Ayaat - 21: এটা অনুচিত। যখন পৃথিবী চুর্ণ-বিচুর্ণ হবে
Ayaat - 22: এবং আপনার পালনকর্তা ও ফেরেশতাগণ সারিবদ্ধভাবে উপস্থিত হবেন,
Ayaat - 23: এবং সেদিন জাহান্নামকে আনা হবে, সেদিন মানুষ স্মরণ করবে, কিন্তু এই স্মরণ তার কি কাজে আসবে?
Ayaat - 24: সে বলবেঃ হায়, এ জীবনের জন্যে আমি যদি কিছু অগ্রে প্রেরণ করতাম!
Ayaat - 25: সেদিন তার শাস্তির মত শাস্তি কেউ দিবে না।
Ayaat - 26: এবং তার বন্ধনের মত বন্ধন কেউ দিবে না।
Ayaat - 27: হে প্রশান্ত মন,
Ayaat - 28: তুমি তোমার পালনকর্তার নিকট ফিরে যাও সন্তুষ্ট ও সন্তোষভাজন হয়ে।
Ayaat - 29: অতঃপর আমার বান্দাদের অন্তর্ভুক্ত হয়ে যাও।
Ayaat - 30: এবং আমার জান্নাতে প্রবেশ কর।

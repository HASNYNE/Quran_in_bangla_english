Chapter - 96: Al-Alaq

Ayaat - 1: পাঠ করুন আপনার পালনকর্তার নামে যিনি সৃষ্টি করেছেন
Ayaat - 2: সৃষ্টি করেছেন মানুষকে জমাট রক্ত থেকে।
Ayaat - 3: পাঠ করুন, আপনার পালনকর্তা মহা দয়ালু,
Ayaat - 4: যিনি কলমের সাহায্যে শিক্ষা দিয়েছেন,
Ayaat - 5: শিক্ষা দিয়েছেন মানুষকে যা সে জানত না।
Ayaat - 6: সত্যি সত্যি মানুষ সীমালংঘন করে,
Ayaat - 7: এ কারণে যে, সে নিজেকে অভাবমুক্ত মনে করে।
Ayaat - 8: নিশ্চয় আপনার পালনকর্তার দিকেই প্রত্যাবর্তন হবে।
Ayaat - 9: আপনি কি তাকে দেখেছেন, যে নিষেধ করে
Ayaat - 10: এক বান্দাকে যখন সে নামায পড়ে?
Ayaat - 11: আপনি কি দেখেছেন যদি সে সৎপথে থাকে।
Ayaat - 12: অথবা খোদাভীতি শিক্ষা দেয়।
Ayaat - 13: আপনি কি দেখেছেন, যদি সে মিথ্যারোপ করে ও মুখ ফিরিয়ে নেয়।
Ayaat - 14: সে কি জানে না যে, আল্লাহ দেখেন?
Ayaat - 15: কখনই নয়, যদি সে বিরত না হয়, তবে আমি মস্তকের সামনের কেশগুচ্ছ ধরে হেঁচড়াবই-
Ayaat - 16: মিথ্যাচারী, পাপীর কেশগুচ্ছ।
Ayaat - 17: অতএব, সে তার সভাসদদেরকে আহবান করুক।
Ayaat - 18: আমিও আহবান করব জাহান্নামের প্রহরীদেরকে
Ayaat - 19: কখনই নয়, আপনি তার আনুগত্য করবেন না। আপনি সেজদা করুন ও আমার নৈকট্য অর্জন করুন।

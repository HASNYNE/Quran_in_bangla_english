Chapter - 88: Al-Ghaashiya

Ayaat - 1: আপনার কাছে আচ্ছন্নকারী কেয়ামতের বৃত্তান্ত পৌঁছেছে কি?
Ayaat - 2: অনেক মুখমন্ডল সেদিন হবে লাঞ্ছিত,
Ayaat - 3: ক্লিষ্ট, ক্লান্ত।
Ayaat - 4: তারা জ্বলন্ত আগুনে পতিত হবে।
Ayaat - 5: তাদেরকে ফুটন্ত নহর থেকে পান করানো হবে।
Ayaat - 6: কন্টকপূর্ণ ঝাড় ব্যতীত তাদের জন্যে কোন খাদ্য নেই।
Ayaat - 7: এটা তাদেরকে পুষ্ট করবে না এবং ক্ষুধায়ও উপকার করবে না।
Ayaat - 8: অনেক মুখমন্ডল সেদিন হবে, সজীব,
Ayaat - 9: তাদের কর্মের কারণে সন্তুষ্ট।
Ayaat - 10: তারা থাকবে, সুউচ্চ জান্নাতে।
Ayaat - 11: তথায় শুনবে না কোন অসার কথাবার্তা।
Ayaat - 12: তথায় থাকবে প্রবাহিত ঝরণা।
Ayaat - 13: তথায় থাকবে উন্নত সুসজ্জিত আসন।
Ayaat - 14: এবং সংরক্ষিত পানপাত্র
Ayaat - 15: এবং সারি সারি গালিচা
Ayaat - 16: এবং বিস্তৃত বিছানো কার্পেট।
Ayaat - 17: তারা কি উষ্ট্রের প্রতি লক্ষ্য করে না যে, তা কিভাবে সৃষ্টি করা হয়েছে?
Ayaat - 18: এবং আকাশের প্রতি লক্ষ্য করে না যে, তা কিভাবে উচ্চ করা হয়েছে?
Ayaat - 19: এবং পাহাড়ের দিকে যে, তা কিভাবে স্থাপন করা হয়েছে?
Ayaat - 20: এবং পৃথিবীর দিকে যে, তা কিভাবে সমতল বিছানো হয়েছে?
Ayaat - 21: অতএব, আপনি উপদেশ দিন, আপনি তো কেবল একজন উপদেশদাতা,
Ayaat - 22: আপনি তাদের শাসক নন,
Ayaat - 23: কিন্তু যে মুখ ফিরিয়ে নেয় ও কাফের হয়ে যায়,
Ayaat - 24: আল্লাহ তাকে মহা আযাব দেবেন।
Ayaat - 25: নিশ্চয় তাদের প্রত্যাবর্তন আমারই নিকট,
Ayaat - 26: অতঃপর তাদের হিসাব-নিকাশ আমারই দায়িত্ব।
